Céad slán ag sléibhte maorga Chontae Dhún na nGall
Agus dhá chéad slán ag an Eireagal ard ina stua os cionn caor is coll;
Nuair a ghluais mise thart le Loch Dhún Lúich’ go ciúin sa ghleann ina luí
I mo dhiaidh bhí gleanntáin ghlas’ Ghaoth Dobhair, is beag nár bhris mo chroí.

Ag taisteal dom amach trí chnoic Ghleann Domhain ’s an Mucais ar mo chúl
Ní miste dom ’ rá le brón ’s le crá gur frasach a shíl mise siúl;
Go Meiriceá siar a bhí mo thriall i bhfad thar an fharraige mhór;
D’fhág mé slán ar feadh seal ag Dún na nGall is ag gleanntáin ghlas’ Ghaoth Dobhair.

Níorbh é mo mhiansa imeacht ariamh ó mo thír bheag dhílis féin
Ach trom lámh Gall, le cluain 's le feall, a thiomáin mé i gnéill
B'é rún mo chroíse pilleadh arís, nuair a dhéanfainn beagán stór
'S deireadh mo shaoil a chaitheamh lem ghaoil,
fá Ghleanntáin Ghlas' Ghaoth Dobhair.

Slán! Slán go fóill, a Dhún na nGall, a chontae shéimh gan smál,
Is do d’fheara breáth’ in am an ghá nár úmhlaigh riamh roimh Ghall;
Tá áit i mo chroí do gach fear is gach mnaoi is gach páiste beag agus mór
Atá beo go buan gan bhuairt gan ghruaim fá ghleanntáin ghlas’ Ghaoth Dobhair. 
